## Tímove hodnoty, ideály a ciele

**1. Buďme jeden superKOLEGA**  
Úprimnosť, čestnosť, zodpovednosť, otvorenosť, rovnocennosť, vzájomná úcta a rešpekt.

**2. Buďme jeden superHRÁČ**  
Robme veci spolu, pomáhajme si, podporujme sa a nikoho nenechajme padnúť. Ak budeme neúspešný alebo niekto nedajbože padne, zlyhali sme v našom snažení spoločne. Každý z nás môže byť silný, ale spolu budeme silnejší a časom najsilnejší.

**3. Buďme jeden superMOZOG**  
Počúvať, diskutovať, premýšľať, rozhodovať, učiť sa a rásť spoločne. Viac hláv, viac rozumu, lepšie rozhodnutia a riešenia.

**4. Buďme jeden superARGUMENT**  
Ak našími "zbraňami" budú nepriestrelné argumenty, dokonalé poznanie "oponenta" a jeho motívácie, tak zvíťazíme bez boja (a bez ztrát), ale zároveň sa nemožeme boja (konštruktívnej technickej a vecnej argumentácie) báť.

**5. Buďme jeden superPRÍKLAD**  
Naším motivačným palivom by mal byť spoločný úspech ale aj úspech jednotlivca a kvalitatívny rast (osobnostný aj technický). Nebojme sa a buďme prvý kto sa pustí do neprebádaných technologických výziev a staňme sa príkladom a inšpiráciou pre ostatných.
